<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="../css/details.css">
</head>
<body>
    Villa Elisabetta è un’antica casa colonica in pietra completamente ristrutturata che può ospitare fino a 24 persone.
La proprietà è composta da una casa principale e una dependance per un totale di 5 appartamenti e una camera da letto quadrupla, ognuno con ingresso indipendente, oltre a una sala comune con tavoli da pranzo e una grande cucina professionale, ideali per accogliere comodamente famiglie e gruppi numerosi.
La casa principale ospita 4 appartamenti:

un appartamento per 6 persone situato nel piano sottotetto, a cui si accede tramite una scala esterna, dal lato piscina. È composto da un soggiorno con divano, angolo cottura, due camere matrimoniali, una camera con 2 letti singoli e un bagno con doccia. La zona giorno è dotata di aria condizionata.
Un appartamento per 4 persone situato al primo piano, a cui si accede tramite una scala esterna, dal lato piscina. È composto da un soggiorno con divano, TV e angolo cottura, una camera matrimoniale, una camera con due letti singoli e un bagno con doccia.
Un appartamento per 2+1 persone situato al piano terra, a cui si accede tramite un ingresso indipendente posto sul lato della casa. È composto da un soggiorno con divano, TV, angolo cottura, una camera con un letto matrimoniale più un eventuale terzo letto aggiuntivo, un bagno con doccia.
Un appartamento per 2+1 persone situato al piano terra, a cui si accede tramite un ingresso indipendente posto sul retro della casa. È composto da un soggiorno con divano, TV, angolo cottura, una camera con un letto matrimoniale più un eventuale terzo letto aggiuntivo, un bagno con doccia.
La dependance è composta da:

un appartamento per 4 persone situato al piano terra, a cui si accede tramite un ingresso indipendente, dal lato piscina. È composto da un soggiorno con cucina, divano, TV satellitare e accesso diretto alla terrazza attrezzata con una pergola, una camera matrimoniale, una camera con due letti singoli e un bagno con doccia.
Una camera da letto per 4 persone situata al piano terra, a cui si accede tramite un ingresso indipendente posto sul lato della dependance. È composta da una camera con un letto matrimoniale e un letto a castello, un bagno con doccia adatto a disabili.
Una sala comune con tavoli da pranzo, camino, TV satellitare, un bagno di servizio e con annessa una grande cucina professionale ideale per grandi gruppi e attrezzata con 4 fuochi, forno, lavastoviglie, microonde, frigorifero, affettatrice, macchina da caffè espresso e moka. Dalla cucina è inoltre possibile raggiungere comodamente l’ampia zona pranzo esterna situata sotto il grande pergolato.
Tutte le camere da letto sono dotate di zanzariere alle finestre.
Tutti gli appartamenti dispongono di TV con canali italiani.
Nell’appartamento della dependance posto sul lato piscina e nella sala comune è presente la TV con canali satellitari.
I proprietari (una famiglia con due cani), gentili e disponibili, vivono all’interno della proprietà, in una parte della casa principale.
</body>
</html>